---
template: post
title: Kolorowa loteryjka
slug: kolorowa-loteryjka
socialImage: /media/04_loteryjka/post_banner.png
draft: false
date: 2020-05-17T20:54:00.000Z
description: czyli owocowo-warzywna gra dla dwulatka
category: nature
---

## Pierwsza planszówka

Od jakiegoś czasu zwracam uwagę na gry planszowe dla ~dwulatków. Poleca się zazwyczaj loteryjkę (opis gry poniżej). No więc zrobiłam 🤷‍♀️

Oczywiście oferta gotowców jest bogata i polecam poszukać czegoś dla siebie, zwłaszcza wśród polskich producentów. Ja proponuję ten super-hiper-wow zestaw kart ze zdjęciami warzyw i owoców w bardzo naturalnym ujęciu natury (dziękuję, pixabay.com!!!).

## Nasza loteryjka 

Są to 43 żetony w 9 kolorach, każdy ma po kilku owocowo-warzywnych przedstawicieli. Proszę o wiadomość, jeśli znacie więcej reprezentantów mniejszościowych kolorów takich jak różowy czy niebieski :D

* biały (seler, kalafior, czosnek, por, rzodkiew, pietruszka)
* żółty (cytryna, banany, kukurydza, ziemniaki, papryka, melon)
* pomarańczowy (pomarańcza, marchewka, mandarynka, dynia, brzoskwinia, morele)
* czerwony (truskawka, czereśnia, pomidor, żurawina, poziomka, malina)
* różowy (smoczy owoc, buraki)
* fioletowy (figa, bakłażan, śliwka, kapusta czerwona)
* niebieski (borówka, jagoda, winogrona)
* zielony (ogórek, papryka, sałata, awokado, brokuł, jabłko)
* czarny (czarny bez, porzeczka, jeżyny)

Karty okazały się niezbyt "proste" i nie zawsze łatwo rozpoznać co to za owoc czy warzywo. Ale co poradzić na to, że marchewka zanurzona częściowo w ziemi nie wygląda jak ta umyta na talerzu. Na pewno warto drukować w najlepszej możliwej jakości.

## Co można z nimi zrobić?
1. Loteryjkę: wydrukować dwa komplety, wyciąć, jeden z nich posegregować wg kolorów i nakleić na osobne podkładki (np.kawałki kartonu), a drugi na sztywne kółeczka (karton, papier techniczny) lub zalaminować, żeby powstały "żetony". Zabawa jest prosta: dziecko musi odpowiednio dopasować żetony do obrazków na podkładkach. 
2. Memory: wydrukować dwa komplety, wyciąć, zalaminować. Szukać par :)
3. Sortowanie wg różnych cech: wystarczy jeden komplet wyciętych obrazków. Rozdzielać wg kolorów albo podziału warzywo/owoc itp.
4. Nauka słówek (bo wrzucam też wersje z podpisami PL i ENG).

## Do pobrania

Pliki można pobrać tu:
- [bez podpisów](https://1drv.ms/b/s!AnBGESr7ZM4Nl58yJxQ1mgShC8sGJA?e=8cdha5)
- [z polskimi podpisami](https://1drv.ms/b/s!AnBGESr7ZM4Nl58zYxdbdDLIybXjBg?e=dXKrWJ)
- [z angielskimi podpisami](https://1drv.ms/b/s!AnBGESr7ZM4Nl580qXccXIlmnT1aww?e=S12wzV).

Ja zrobiłam loteryjkę na bogato, podbitą filcem (klej na gorąco <3). Oto efekt:


![Części podkładki](/media/04_loteryjka/podkladka.jpg "Podkładka rozłożona na czynniki pierwsze. Naklejałam kolejne warstwy (filc, karton, papier techniczny, wydrukowane żetony, ramka z filcu) jedna na drugą.")

![Gra w trakcie](/media/04_loteryjka/gra_w_trakcie.jpg "Zabawa trwa. Gracz gdzieś pobiegł. Czy wróci?")

![Koniec gry](/media/04_loteryjka/koniec_gry.jpg "Podkładki z nałożonymi żetonami. Koniec gry!")

Have fun!