---
template: post
title: O mój rozmarynie...
slug: ziola-puszki-lekcja
socialImage: /media/15_rozmaryn/post_banner.jpg
draft: false
date: 2021-11-21T20:54:00.000Z
description: czyli ziołowa rekcja trójstopniowa
category: diy
---

Co się może zadziać z ziołami podczas gotowania obiadu:

- dokształcenie rodzica,
- zabawa sensoryczna obojga,
- lekcja trójstopniowa dziecka,
- puszki zapachowe na przyszłość,
- frytki!

## Dokształcenie rodzica
No cóż, trochę wstyd, ale ja z powyższych ziół pewna byłam tylko co do rozmarynu 🙈 Na szczęście z pomocą przyszła aplikacja [PlantNet](https://play.google.com/store/apps/details?id=org.plantnet&hl=en&gl=US) (polecam ją już drugi raz, nie mam z nią nic wspólnego oprócz częstego użytkowania 😀). Mamy więc: oregano, rozmaryn, tymianek.

## Zabawa sensoryczna
Zioła można dotykać, wąchać, oglądać, wiadomo.

## Lekcja trójdzielna
Pierwszy raz przeprowadziłam synowi lekcję trójdzielną wg zasad Montessorri. Trochę z ciekawości, trochę z przekory - jeszcze nie jestem do końca do tego sposobu przekonana. Wydaje mi się taka sucha, pamięciowa, jak wkuwanie słówek w obcym języku (zwłaszcza jeśli wykonuje się ją z użyciem obrazków). O co chodzi?
1. Prezentacja (pokazać oddzielnie i nazwać - "Rozmaryn", "Tymianek", "Oregano")
2. Identyfikacja ("Podaj mi oregano", "Połóż na talerz tymianek" itd.)
3. Sprawdzenie (pokazać oddzielnie i pytać "Co to jest?")

Jeśli podczas któregoś etapu dziecko się pomyli - wracamy do poprzedniego. Rzeczywiście, syn zapamiętał nazwy powyższych ziół, a wcześniej ich nie znał. Pewnie jednak bez regularnego odświeżania łatwo wylecą z głowy. 

## Puszki zapachowe

Oryginalnie w Montessorri puszki zapachowe są nieprzezroczyste i każdy zapach jest w dwóch puszkach, żeby móc je dobierać w pary "na węch". Mi trafiły się takie śliczne buteleczki, więc mamy takie. Przyjemność wąchania na dłużej:

![Zioła do puszek](/media/15_rozmaryn/trojeczki.jpg "Zioła do puszek")

![Zioła w puszkach](/media/15_rozmaryn/w_srodku.jpg "Zioła w puszkach")

## Frytki

Z tymiankiem i oregano oczywiście :)

![Frytki na blaszce](/media/15_rozmaryn/frytki.jpg "Frytki")

Smacznego!