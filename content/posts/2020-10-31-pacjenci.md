---
template: post
title: Jak mówić, żeby mali pacjenci chcieli słuchać?
slug: jak-mowic-pacjenci
socialImage: /media/13_pacjenci/post_banner.png
draft: false
date: 2020-10-31T20:54:00.000Z
description: czyli książka Jak mówić, żeby maluchy nas słuchały w medycznym świetle
category: recenzja
---

## Must have

Gdybym miała wskazać jedną książkę, którą powinna przeczytać osoba, mająca kontakt z małymi dziećmi, byłaby to *Jak mówić, żeby maluchy nas słuchały. Poradnik przetrwania dla rodziców dzieci w wieku 2-7 lat.* Joanny Faber i Julie King.

![Książka Jak mówić, żeby maluchy nas słuchały](/media/13_pacjenci/ksiazka.jpg "Okładka książki")

Czytając tę książkę ma się wrażenie, że ktoś serdecznie klepie nas po plecach i przedstawia wiele konkretnych propozycji na okiełznanie codzienności. I uwaga, one działają!

A przynajmniej u nas działają i u wielu osób pozostawiających komentarze w internecie też. Najzabawniejszy był taki, że działają nawet na dorosłych ;)

## Treść 
O co chodzi w tej cudownej księdze? Składa się z dwóch części:

1. *Zestaw podstawowych narzędzi*, czyli opis sposobów reagowania na zachowanie dziecka. Jak zrozumieć uczucia, zachęcić do współpracy, rozwiązywać konflikty, wyrazić uznanie, pracować z dziećmi o szczególnych wymaganiach. Warto czytać po kolei. Każde narzędzie podsumowane jest zgrabną tabelką i komiksami ilustrującymi użycie, które można pokazać komuś, kto nie ma ochoty na całą lekturę.

2. *Narzędzia w działaniu* to zestaw sytuacji z życia wziętych, w których rodzice mogli przetestować opisane wcześniej narzędzia. Scenki są podzielone wg kategorii np. jedzenie, poranek, walki rodzeństwa, zakupy, kłamstwo, uczucia rodziców, skarżenie, sprzątanie, procedury medyczne, nieśmiałość, uciekanie, bicie, sen, wkurzony rodzic. Tu można skakać po najbardziej pasujących nam działach, ja zaczęłam od *małych uciekinierów* 🤷‍♀️

Podejście autorek do dzieci jest bardzo bliskie mojemu i zamyka się chyba w tym cytacie: 

> Pamiętaj, że Twoje dziecko nie jest zainteresowane robieniem porządku, tak samo jak ciebie nie interesuje złożenie ciężarówki z klocków (a jeśli interesuje, to zastąp ten przykład bardziej trafnym). Chodzi jednak o to, żeby wasze kontakty (i cała relacja) przebiegały w miły sposób.

Forma książki również bardzo przypadła mi do gustu. Jest ona niejako zapisem wspomnień z warsztatów dla amerykańskich rodziców, które autorki wielokrotnie przeprowadzały. Znajdziemy tam więc wątpliwości, burze mózgów, głosy bezsilności i też (chyba) bratnie dusze, które borykają się z problemami niesamowicie podobnymi do tych polskich :) No może tylko dziwi (mnie) częstotliwość występowania wśród historyjek kanapek z dżemem i masłem orzechowym. U nas to chyba jednak inna dieta :D

## A mali pacjenci?

No dobrze, a co chodzi z tytułowymi małymi pacjentami...?
Gdy podczas pewnej wizyty pani pediatra powiedziała do mojego półtorarocznego robieganego syna niesamowicie uspokające zaklęcie: *Ty to pewnie miałbyś ochotę pobiegać po tym gabinecie*, byłam pod wielkim wrażeniem. I coś czułam, że kryje się za nim wiedza :D

Czytając książką *Jak mówić, żeby maluchy...*, zrozumiałam, że jej słowa były realizacją pierwszego rozdziału pt. *Narzędzia służące do radzenia sobie z uczuciami...*. Mój syn nie był specjalnie przestraszony, ale rozsadzała go energia i chęć poznania nowego pomieszczenia. Oczywiście nie było w nas - dorosłych - zgody na dotykanie medycznych sprzętów i ja go właściwie siłowo próbowałam przytrzymać na kolanach (z włączonym trybem 'matka spocona próbuje opisać objawy choroby'), ale to słowa tej pani doktor go uspokoiły i zrobiły robotę :) 

W książce zostało to ujęte tak:
> Nie możemy dobrze się zachowywać, jeśli nie czujemy się dobrze. I dzieci również nie mogą się właściwie zachowywać, jeśli nie pozwala im na to ich samopoczucie. Jeżeli nie zadbamy o ich uczucia, to mamy niewielką szansę, by nakłonić je do współpracy. 

Postanowiłam więc zebrać główne punkty z rozdziału o uczuciach i dopisać przykłady, które przydadzą się w takich medycznych sytuacjach. UWAGA! Nie jestem psychologiem, lekarzem ani nawet mocno doświadczoną mamą. Przeczytałam zaledwie parę książek i nie chcę tu wyjść na mądralińską :D Chętnie przyjmę wszelkie uwagi ❤❤

Wersję pdf pobierz [tu](https://1drv.ms/b/s!AnBGESr7ZM4NmLNX1iw2vMWTxdtYjQ?e=GNPKZw), wersję obrazkową zobacz o tu:

![Plakat o akcpetacji uczuć małego pacjenta ](/media/13_pacjenci/akceptacja_uczuc.png "Plakat")