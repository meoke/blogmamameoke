---
template: post
title: Cebulka i pietruszka z parapetu
slug: cebulka-pietruszka
socialImage: /media/post_banner.png
draft: false
date: 2020-04-21T20:54:00.000Z
description: czyli najprostszy ogródek na świecie.
category: rośliny
---
W życiu bym nie pomyślała, że to takie łatwe. Polecam!

## Wystarczą:

* korzeń pietruszki
* cebula (wyrastające łodyżki nie są obowiązkowe)
* ziemia
* pudełko/doniczka

## Wykonanie

1. Do ziemi włożyć cebulę i obciętą końcówkę pietruszki (ok. 2cm), tak żeby sobie wygodnie siedziały. 
2. Pudełko dla cebuli to u mnie plastikowe opakowanie po ciastku, które rozdzieliłam na dwie części i włożyłam jedną w drugą. W górnej części zrobiłam dziurki, żeby nadmiar wody mógł uciec. Czy zabieg ten miał znaczenie - nie mam pojęcia :) Pietruszka rośnie w wiaderku bez dziurek i też jest ok. 
3. Podlewać codziennie i cierpliwie czekać. 

## Jak to wyglądało...

Świeżo posadzone: 

![Długość uciętego korzenia pietruszki](/media/swiezo_1.jpg "Ile korzenia pietruszki zostawić")

![Wystające fragmenty pietruszki](/media/swiezo_2.jpg "Wystające fragmenty pietruszki")

![Cebula i pietruszka świeżo posadzone](/media/swiezo_3.jpg "Cebula i pietruszka świeżo posadzone")

Troszkę urosły...

![Cebula troszkę urosła](/media/urosly.jpg "Cebula troszkę urosła")

![Pietruszka troszkę urosła](/media/urosly_2.jpg "Pietruszka troszkę urosła")

I jest jedzone!

![Cebula urosła](/media/jedzone.jpg "Cebula urosła")

![Pietruszka urosła](/media/jedzone_2.jpg "Pietruszka urosła")

Obserwacje potrafią być wnikliwe :D

![Cebula wyrwana z korzeniami](/media/obserwacje.jpg "Wnikliwe obserwacje rosnącej rośliny")

U mnie stały w mieszkaniu, na parapecie przy oknie wschodnim i było im dobrze. Cebula zaczęła się ukorzeniać i rosnąć już po kilku dniach, a pietruszka potrzebowała więcej czasu. 

Tylko jedna cebula nie wyrosła. A to, co wyrosło - pyszności!

## Aktualizacja nr 1

Niestety zbiory pietruszki były skromne, a cebulkę szybko zjedliśmy, ale na szczęście łatwo założyć nową uprawę. Dzieciom na pewno się spodoba :)

## Aktualizacja nr 2

Kolejna pietruszka spleśniala, a cebula zgniła. Nie polecam więc popadać w samozachyt po pierwszych sukcesach i przesadzać z podlewaniem.