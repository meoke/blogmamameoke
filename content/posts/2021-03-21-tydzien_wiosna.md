---
template: post
title: Tydzień malucha - Wiosna!
slug: wiosna-tydzien-malucha
socialImage: /media/24_wiosna/serce.jpg
draft: false
date: 2021-03-27T20:54:00.000Z
description: czyli multisensoryczne doświadczenie wiosny 
category: aktywnosci
---

Zabiegany rodzicu! Jeśli mimo lockdownu, marcowego śniegu i szalonych czasów chcesz pokazać dziecku wiosnę, proszę - łap ściągę :)

![Serce](/media/24_wiosna/serce.jpg "Serce")

Maluch to dla mnie dziecko w wieku 1-3, które ma wyczulone zmysły, nie złapie jeszcze wyklejania kwiatków z papieru i średnio go interesuje zbyt długa piosenka. Mam nadzieję, że znajdziecie w moich propozycjach coś dla siebie. 

## Aktywności

- ZABAWA NA DYWANIE: wąchanie i obserwowanie kupionych popularnych w marcu hiacyntów w doniczkach; wspólne wiosenne porządki (np. spryskiwanie i ścieranie blatu  przejrzenie ubrań z szuflady); zabawa ruchowa: skakanie jak żaba, stanie na jednej nodze jak bocian, machanie skrzydełkami jak skowronek (dla ambitnych w tle Wiosna Vivaldiego ;))
- WYCIECZKA: do ogrodu - mam wrażenie, że najłatwiej zaobserwować jest... muchy. Szybko się budzą, siadają na kolorowych powierzchniach i przyciągają uwagę dzieci. Oprócz kwiatów (których w marcu nie ma jeszcze za wiele) można oglądać malutkie listki na gałęziach drzew. Starsze dzieci mogą ułożyć z patyków i kamieni kształty albo gniazdko dla ptaszków. 
- JEDZENIE: klasyk - zasiać i zjeść zieloną rzeżuchę,
- PICIE: różowy jogurt - jogurt naturalny zmieszany z tartą rzodkiewką,
- OGLĄDANIE: [bociany klekoczące w gnieździe](https://youtu.be/nZ8DJa4Oc8w), 
- MALOWANIE: zanurzenie główek kwiatów w farbie i malowanie nimi ([opis](https://www.playfullearning.net/resource/flower-print-scrape-painting/)), ponacinanie rolek z papieru toaletowego tak by stworzyły "kwiatki" i używanie jako pieczątek ([opis](http://taminglittlemonsters.com/toilet-roll-stamp-flowers-spring-art-for-kids/?utm_medium=social&utm_source=pinterest&utm_campaign=tailwind_tribes&utm_content=tribes&utm_term=991208092_44838438_143004))
- ŚPIEWANIE: "Wiosna, nowina radosna" np. z [tym wykonaniem](https://www.youtube.com/watch?v=XlcYoheLllA),
- MÓWIENIE I SŁUCHANIE fragmentu wiersza [Marii Konopnickiej "Powitanie wiosny"](https://poezja.org/wz/Konopnicka_Maria/23669/Powitanie_wiosny),
- CZYTANIE: książeczek dla dzieci (Wiosna na czereśniowej, Jabłonka Eli, Rok w lesie, Rok na wsi, Księga wiosny, Poznaję wiosnę, Wiosna Eli) i magazynów/książek dla dorosłych (np. o ogrodnictwie).

![Plakat](/media/24_wiosna/plakat.png "Plakat")

### AKTYWNOŚCI - WERSJA DO DRUKU
Pobierz [tutaj](https://onedrive.live.com/redir?resid=DCE64FB2A114670!447489&authkey=!ANJx0Ip2CiXphuU&ithint=file%2cpdf&e=Qr6BKH) wersję PDF.

Miłej, ciepłej zabawy!
