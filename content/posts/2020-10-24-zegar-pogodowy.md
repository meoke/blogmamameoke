---
template: post
title: Filcowy zegar pogodowy
slug: filcowy-zegar-pogodowy
socialImage: /media/27_zegar_pogodowy/zegar.jpg
draft: false
date: 2020-10-24T20:54:00.000Z
description: czyli gdy słońce okazuje się gwiazdą
category: diy
---

Dwie duże paczki arkuszy filcu to jeden z moich najlepszych zakupów rodzicielskich :D Do tego pistolet, duużo kleju i można zrobić wiele.

## Dziś zegar pogodowy! 

Nadchodzi bowiem czas, kiedy dziecko zaczyna nieco ogarniać, że "czasem słońce, czasem deszcz". Taką pogodową rozmowę można wtedy podsumować przez ustawienie odpowiedniej wskazówki na zegarze pogodowym.

Zanim go zrobiłam wydawało mi się trudne do osiągnięcia, by wskazówki nie spadały zawsze na tę samą pozycję godziny 18. Na szczęście eksperyment z filcem i troszkę szorstkim (?) kartonem okazał się sukcesem:

![Zegar pogodowy](/media/27_zegar_pogodowy/zegar.jpg "Zegar")

## Materiały

- Kolorowe arkusze filcu,
- Sznurek,
- Nożyczki,
- Pistolet do kleju i klej,
- Kawałek sztywnego papieru, kartonu? Ja użyłam zbędnej kartonowej papilotki na muffiny 🙈, która od zewnątrz była trochę śliska, a od środka coś jak papier techniczny.

## Wykonanie
1. Wyciąć z filcu koło (tarczę zegara) oraz elementy pogodowe (nie miałam żadnego wzoru, ale warto sobie narysować na papierze najpierw; Do śnieżki miałam kilkanaście podejść 😛). EDIT Moje słoneczko jest uparcie nazywane gwiazdką. Błędu merytorycznego nie ma...
2. Wyciąć z papieru wskazówkę i dwa kółeczka o średnicy dwa razy większej niż szerokość wskazówki. 
3. Na środku tarczy zrobić dziurkę.
4. Ułożyć na tejże dziurce pierwsze kółeczko, potem wskazówkę i nakryć drugim kółeczkiem (patrz obrazek). Zrobić w kartonikach dziurkę w tym miejscu, gdzie pokrywają się z dziurką w tarczy zegara.
5. Przewlec sznurek i dość ciasno zawiązać po supełku z każdej strony.
6. Nakleić elementy pogodowe na około tarczy.
7. Można dorobić haczyk.

![Mocowanie wskazówek](/media/27_zegar_pogodowy/wskazowka.jpg "Mocowanie wskazówek")

![Tył zegara](/media/27_zegar_pogodowy/tyl.jpg "Tył zegara")

Proszę!