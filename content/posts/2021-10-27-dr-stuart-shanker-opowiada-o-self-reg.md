---
template: post
title: Dr Stuart Shanker opowiada o Self-regulation
slug: self-reg-shanker
socialImage: /media/cover_photo.jpg
draft: true
date: 2021-10-27T20:45:16.461Z
description: czyli kanadyjska siła spokoju dla całej rodziny
category: recenzja
tags: []
---
Przeczytałam! *Self-reg Jak pomóc dziecku (i sobie) nie dać się stresowi i żyć pełnią możliwości* Dra Stuarta Shankera i Teresy Barker. Zgodnie z zapowiedziami, stawiałabym tę książkę raczej w dziale popularnonaukowym niż wśród lajfstajlowych poradników. A ja lubię dział popularnonaukowy 😎

Kto zna bloga [DyleMatki](https://dylematki.pl/), ten słyszał o self-reg. A kto zna Opowieści dla dzieci - O tym jak działać, gdy emocje biorą górę (właśnie została wydana [3. część](https://www.znak.com.pl/ksiazka/self-regulation-nie-ma-niegrzecznych-dzieci-stazka-gawrysiak-agnieszka-207654)!), ten ma nawet całkiem usystematyzowaną wiedzę o tej metodzie. Agnieszka Stążka-Gawrysiak wspaniale podaje ją w pigułce, w wersji do czytania razem z dzieckiem, z obrazkami, komentarzem dla rodzica i baardzo konkretnymi wskazówkami. Ale zaraz, miało być o Shankerze...?

Dr Stuart Shanker to twórca metody samoregualcji, profesor York University, założyciel MEHRIT Centre, autor książek, z których chyba największą popularność zdobyła właśnie:

<zdjecie>



Swoją opowieść snuje z perspektywy naukowca, terapeuty, edukatora i ojca. Mimo dużej objętości (ok. 300 stron) i ubogiej szaty graficznej, lektura była dla mnie porywająca. Składają się na nią:

* Część pierwsza - Samoregulacja jako podstawa funkcjonowania i nauki
* Cześć druga - Pięć obszarów samoregulacji
* Część trzecia - Nastolatki, pokusy i rodzice pod presją

Autor wyjaśnia najpierw czym jest samoregulacja, szczególnie poprzez zestawienie z o wiele bardziej popularnym pojęciem samokontroli. Odwołuje się też do badań naukowych z zakresu neurobiologii i do znanego Testu Marshmallow (zdradzę tylko, że można odetchnąć z ulgą - brak odroczenia słodkiej nagrody nie zwiastuje wcale braku sukcesu!). Następnie przeprowadza nas przez pięć obszarów:
1. Biologiczny
2. Emocjonalny
3. Poznawczy
4. Społeczny
5. Prospołeczny

