---
template: post
title: Sztuczna szczęka zero waste
slug: sztuczna-szczeka
socialImage: /media/09_szczeka/sztuczna_szczeka.png
draft: false
date: 2020-08-22T20:54:00.000Z
description: czyli myjemy zęby na sucho
category: diy
---

To dzieło może nie nadaje się na zwycięzcę w konkursie na Estetyczne Cacko, ale zapewniam - działa i interesuje dwulatka! Przedstawiam sztuczną szczękę zero waste 😀

![Sztuczna szczęka](/media/09_szczeka/sztuczna_szczeka.jpg "Sztuczna szczęka")

Zęby to dla mnie szalenie ważny temat. Na wizyty chodzimy od pierwszego ząbka. Wiem też co to RTG paszczy u roczniaka, chociaż tego akurat nie polecam (ale który roczniak nie lubi biegania po kafelkach...?). Jeśli więc temat jest również dla Ciebie, Droga Czytelniczko, ważny i chciałabyś:

* oswoić dziecko przed wizytą u stomatologa,
* zachęcić do mycia ząbków,
* po prostu mieć fajną zabawkę,
* poćwiczyć technikę szczotkowania,
* dotknąć matematyki (w końcu ząbków jest konkretna liczba i są symetrycznie rozmieszczone!)

to polecam sztuczną szczękę Goki za parę złotych.  

Ale jeśli dodatkowo chcesz zużyć zalegające pudełka po biżuterii - polecam ten filcowy projekt 😁



Potrzebne będą:

- pudełko po drobnej biżuterii z sieciówki,

- filc (czerwony do wnętrza buzi, dowolny kolor na zewnątrz),

- kawałki styropianu (akurat z jakiegoś sklepu dostałam zamówienie z wypełnieniem z kulkami styropianownymi),

- pistolet i klej na gorąco. 



Wykonanie:

1. Z filcu trzeba poprzycinać obicie pudełka, podniebienia,  język i opcjonalnie usta. 

2. Ze styropianu przygotować 20 ząbków (tyle jest zębów mlecznych). W miarę możliwości można modelować siekacze, trzonowce itd., ale ja poszłam w uproszczenie.

3. Poprzyklejać i już :)

