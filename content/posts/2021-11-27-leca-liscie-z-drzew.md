---
template: post
title: Lecą liście z drzew...
slug: aktywnosci-liscie
socialImage: /media/30_leca_liscie/spacer.jpg
draft: false
date: 2021-11-27T12:03:06.990Z
description: Klika pomysłów na aktywności z liśćmi
category: aktywności
---
Wypełniona frustracją spowodowaną liśćmi marniejącymi w domu po jesiennych spacerach, postanowiłam ująć ten temat w jakieś ramy. 

Wrzucam kilka pomysłów, część oczywistych, część moich, część inspirowanych. Zapewne nic rewolucyjnego - ale mojej zadaniowej naturze pomaga ich zauważenie i nazwanie. 

## Spacer i zbieranie liści


   Instrukcja raczej zbędna 🙃 Poradzę tylko, że pomocne może być wzięcie ze sobą torby, plecaka płóciennego na liście - małym rączkom trudno jest utrzymać bukiet i z nim spacerować, a rodzicielskie ręce również zasługują na luz.

   ![Jesienny las](/media/30_leca_liscie/spacer.jpg "Moja ulubiona pora roku")

## Bukiet


Wystarczy te liście po powrocie z dworu włożyć w jakieś godne miejsce i nadać mu tytuł eko-zero-waste jesiennej ozdoby domu. Nasz bukiet tak bardzo mnie cieszy! Zdrowo i zabawnie jest otworzyć się też na dziecięce pomysły w tym zakresie - nasz syn do bukietu dołożył patyki. 

   ![Bukiet z kolorowych liści](/media/30_leca_liscie/bukiet.jpg "Bukiety z liści, patyków i przekwitniętych kwiatów")

## Makieta lasu

To już wyższa szkoła jazdy 😎 Inspiracja od [Kasi Frenczak-Sito (kukumag)](https://kukumag.com/jesienne-aktywnosci-pliki-do-pobrania/) Trochę zmodyfikowana, dość czasochłonna, ale nie tak jak mogłoby się wydawać. U nas nieco dzieło przypadku, ale efekt tak fajny, że naprawdę polecam zaplanować coś takiego. Do rzeczy!

Trzeba mieć:

- liście (najlepiej takie zebrane dzień wcześniej - naturalnie pomarszczone, lekko wysuszone)
- słomki naturalne (ze słomy)
- tacka (ewentualnie zabezpieczona kartonem, żeby się nie zabrudziła)
- filc w rozmiarze tacki, w kolorze ziemi
- glina samoutwardzalna (u nas niebieska, bo to niewykorzystany "odcisk bobasa" z Rossmanna 😛)

Wykonanie:

- w filcu zrobić nacięcia/dziurki, w miejscach gdzie chcemy, by rosły nasze drzewa
- przygotować glinę, żeby była gotowa do formowania
- na tacce uklepać "górkę" z gliny (w takim miejscu, żeby zgadzało się z wycięciami w filcu)
- przykryć glinę filcem
- powtykać przez dziurki do gliny słomki
- chwilkę poczekać aż glina zastygnie (dość szybko to się dzieje!)
- w słomki powtykać liście
- do lasu wprowadzić mieszkańców, jedzenie dla nich itd. 😊

![Przygotowana glina samoutwarzdalna](/media/30_leca_liscie/makieta1.jpg "Glina i tacka gotowe")

![Wtykanie słomek przez filc do gliny](/media/30_leca_liscie/makieta2.jpg "Wtykanie słomek")

![Wtykanie liści w słomki](/media/30_leca_liscie/makieta4.jpg "Makieta prawie gotowa")

![Makieta lasu](/media/30_leca_liscie/makieta5.jpg "Efekt końcowy :)")

## Zasuszenie liści w książce

Do kolejnych pomysłów liście muszą być wysuszone i płaskie, trzeba je więc zasuszyć. Trzylatek ogarnął pomaganie - młodsze dzieci, chyba też będą przynajmniej zainteresowane..? Trzeba:

* przygotować duużo gazet/kartek i duże książki
* powkładać liście między kartki książek, oddzielone oczywiście kartkami
* bardzo ważne: papier trzeba codziennie (max 2 dni) wymieniać. Komu spleśniały wszystkie liście nazbierane na zielnik w liceum, ten wie o czym mówię...
* wystarczy kilka dni takich wymianek, i liście się pięknie zasuszą 

## Plakat
No i tu właśnie można wykorzystać liście. Na brystolu, klejem w płynie, przykleiliśmy liście i zawiesiłam taki plakat w pokoju dziecięcym. Przyznaję, dość kontrolowałam wykonanie tej pracy (gdyby nie, plakat składałby się głównie z rozsmarowanego kleju). Ale plakat wisi i cieszy oko.

![Brystol, klej i liście](/media/30_leca_liscie/plakat1.jpg "Gotowi do pracy")

![Plakat z jesiennych liści](/media/30_leca_liscie/plakat2.jpg "Zwykła-niezwykła ozdoba")

## Pieczątki z liści

To akurat nam nie wyszło, ale to chyba fajna aktywność. Na [czasdzieci.pl](https://czasdzieci.pl/inspiracje/id,3697408.html) opisane jako bajecznie proste, ale nasze odbitki wyszły mało liściaste. 

![Odbijanie liści pomalowanych farbą](/media/30_leca_liscie/malowanie.jpg "Miało być upiększenie istniejącego już dzieła")

## Dopasowywanie liści do ich obrazków

Takie dopasowanie wymaga przygotowania skanów wysuszonych liści. Można też przygotować obrysy, wtedy będzie dopasowywanie do kształtów. 

Wrzucam poniżej przykładowy obrazek. Możesz pobrać wszystkie moje arkusze w wersji z podpisami i bez [stąd](https://1drv.ms/u/s!AnBGESr7ZM4Nm8sG6mJgOr6dYH2wvA?e=42TCgs), ale jeśli masz możliwość polecam zrobienie z dokładnie takich liści, jakimi Ty dysponujesz.

![Liście - plansza 1](/media/30_leca_liscie/podpisy_1.png)

Wykonanie pomocy:
* wybierz kilka zasuszonych i płaskich liści, dowiedz się, jak się nazywają 😛
* ułoż je na skanerze, przykryte białą kartką
* zeskanuj i wydrukuj (polecam dołożyć podpis, żeby umieć je nazywać w trakcie zabawy)
* pokaż dziecku wydruk wraz z liścmi i na pewno chętnie spróbuje je dopasować do obrazków
* korzystaj ze ściągi przy rozmawianiu o używanych liściach 😎

## Lekcja trójstopniowa
Zasuszone liście można wykorzystać do lekcji trójstopniowej Montessori. Opisywałam jej wykonanie [tutaj](https://mamameoke.pl/posts/ziola-puszki-lekcja).

## Grabienie

I jeszcze coś na dworze - no bajka! Aktywność fizyczna, pożyteczna, trochę zabawna, taka bardzo "książkowa" (pozdrawiam pana śmieciarza z książki "Mam przyjaciela śmieciarza"). Grabie dla rodzica, grabki/miotełka dla dziecka, worek i już. Jeśli nie macie swojego kawałka chodnika to ogarniania, myślę, że miejski skwerek też się nada.

![Sprzątanie liści na chodniku](/media/30_leca_liscie/grabienie1.jpg "Szu, szu, szu.")

## Domek dla jeża ❤ 

Przypadkiem, w gazetce Siedlisko, natrafiłam na artykuł o domku dla jeża. Wystarczy więc skrzynkę, koszyk, czy mały szałas z drewienek okryć porządnie liśćmi i mchem i mamy domek do zimowania. Oczywiście szczerze wątpię, żeby ktoś w nim zamieszkał, ale zabawa zrekompensowała mi ten brak gwarancji sukcesu 😉

![Wycinek z gazety Siedlisko](/media/30_leca_liscie/jez4.jpg "Instrukcja wykonania")

![Liście gotowe do użycia](/media/30_leca_liscie/jez1.jpg "Materiał budowlany gotowy")

![Domek dla jeża](/media/30_leca_liscie/jez2.jpg "Witamy pana, panie jeżu.")