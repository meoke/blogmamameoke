---
template: post
title: Gen liczby na spacerze
slug: gen-liczby-na-spacerze
socialImage: /media/16_gen_liczby_spacer/post_banner.jpg
draft: false
date: 2020-12-01T20:54:00.000Z
description: czyli matematyka dla dzikich dzieci
category: aktywnosci
---

## Matematyka jest wszędzie

Odkąd przeczytałam *Gen Liczby* Skury i Lisickiego zachwycam się tym, jak wiele sytuacji z dnia codziennego jest treningiem umiejętności matematycznych. 
Chciałabym podzielić się moimi pomysłami na prościutkie zabawy do wykonania na spacerze, które - wbrew pozorom - ćwiczą logiczne myślenie.

## Przykładowe zabawy

Jestem pewna, że przynajmniej część z nich mimochodem wykonujesz. Wiedz więc, że to właśnie matematyka dla malucha 1-3 😀

1. Podczas huśtania mów np. "Pim" gdy huśtawka jest blisko Ciebie, a "Pam", gdy daleko. Dziecko zapewne zauważy to i będzie powtarzać rytm. (rytm)
2. Szukanie literek/cyferek - na szyldach, chodniku itd. Warto się z nimi opatrzyć, nawet bez rozpoznawania. (język matematyki)
3. Bieganie wg sekwencji np. płot - drzewo - dom. Dziecko pewnie załapie i tak będzie powtarzać. (rytm)
4. Wspólne zastanawianie się i próbowanie czy sięgniemy ręką gdzieś daleko np. do budki dla ptaków. (szacowanie)
5. Wspólne zastanawianie się i próbowanie czy ktoś (mama, dziecko, ptaszek) się zmieści do jakiegoś otworu np. do dziupli. (szacowanie)
6. Opowiadanie o tym co robimy z użyciem słów opisujących relacje czasowe - najpierw byliśmy tu, teraz jesteśmy tu, potem zrobimy to... (język matematyki)
7. Opowiadanie o otaczającym świecie i klasyfikowanie obiektów. Np. podział na rośliny i zwierzęta albo sklepy i domy. (klasyfikacja)
8. Robimy kroki malutkie jak mrówka i duuuuże jak słoń. (porównywanie)
9. Pooglądać z bliska np. samochód i dostrzec symetrię - tu ma światło i tu ma światło, tu ma koło i tu ma koło. (symetria)
10. Idąc po schodach zauważać że jesteśmy "coraz wyżej, coraz wyżej". (sekwencja)

![Liczymy schodki](/media/16_gen_liczby_spacer/post_banner.png "Liczymy schodki")

Miłej zabawy!